---
title: Registraties Tabel
hide:
  - toc
---

Zodra u bent ingelogd in 121, krijgt u de mensen te zien die door uw organisatie zijn aangemeld.

!!! danger ""
    U krijgt alleen mensen te zien die door uw organisatie zijn aangemeld. U kunt geen informatie zien van mensen die bij andere organisaties horen. Tegelijkertijd kunnen andere organisaties niet uw gegevens bekijken. Zo houden we dit systeem veilig.

    Lees [hier](access.md) meer over het toevoegen of verwijderen van collega’s die gegevens kunnen zien.

![Registraties Tabel](/assets/img/nlrc/nl/PATable.png)

In dit overzicht kunt u meteen een aantal dingen zien:

**Hulpvrager**  
Iedereen die u aanmeldt krijgt een nummer. Wij noemen deze mensen ‘hulpvragers’.  
PA staat voor ‘Person Affected’ – ‘Geholpen Persoon’. U hoeft niets met deze informatie te doen.

**Naam**  
Dit is de naam van de hulpvrager zoals u die in het Kobo formulier heeft ingevuld.

**Telefoonnummer**  
Dit is het telefoonnummer van de hulpvrager zoals u die in het Kobo formulier heeft ingevuld.

**Status**  
Hier kunt u zien wat de status van de hulpverlening is:

- **Aangemeld**: De hulpvrager is aangemeld via het Kobo formulier. U moet de registratie nog bevestigen (goedkeuren) of afwijzen. Klik [hier](assess-new-registrations.md) voor stappen.
- **Goedgekeurd**: U kent de hulpvrager en heeft de registratie bevestigd. Het Rode Kruis moet de betalingen nog activeren.
- **Geweigerd**: U kent de hulpvrager niet en heeft de registratie afgewezen. De hulpvrager krijgt geen hulp. Of, de hulpvrager is dubbel aangemeld. Eén van de twee aanmeldingen is afgewezen.
- **Actief**: Het Rode Kruis heeft de betalingen geactiveerd. De hulpvrager krijgt nu wekelijks boodschappenkaarten.
- **Gepauzeerd**: De partnerorganisatie of het Rode Kruis heeft de betalingen tijdelijk gepauzeerd. De hulpvrager zal geen nieuwe boodschappenkaarten ontvangen, totdat het Rode Kruis de betalingen weer activeert.
- **Voltooid**: De hulpvrager heeft het maximale aantal betalingen ontvangen en de hulp is daarmee geëindigd. De hulpvrager ontvangt geen boodschappenkaarten meer.

**Voorkeurstaal**  
Dit is de taal waarin de hulpvrager berichten van het Rode Kruis ontvangt.

**Aanmaakdatum**  
Dit is het moment waarop de hulpvrager is aangemeld in het Kobo formulier.

**Vermenigvuldiger**  
Dit is het aantal boodschappenkaarten dat de hulpvrager per week ontvangt (x 21,50 euro).

**Max aantal betalingen**  
Dit is het aantal weken dat de hulpvrager boodschappenkaarten ontvangt.

**Type hulp**  
Dit is de manier waarop de hulpvrager de boodschappenkaarten ontvangt. Er zijn vier opties:

- **Albert Heijn (Digitaal)**: De hulpvrager krijgt boodschappenkaarten van de Albert Heijn via WhatsApp.
- **Albert Heijn (Geprint)**: De hulpvrager krijgt geprinte boodschappenkaarten van de Albert Heijn (omdat hij/zij/hen geen WhatsApp heeft).
- **Visa kaart (Periodiek)**: De hulpvrager krijgt wekelijks betaald op een Visa pinpas.
- **Af-en-toe (Fysiek)**: De hulpvrager krijgt af en toe een fysieke boodschappenkaart.

**Laatste bericht**  
Hier kunt u de berichten zien die het Rode Kruis naar de hulpvrager heeft gestuurd. Er zijn verschillende opties:

- **No messages yet**: Er is nog geen bericht gestuurd.
- **SMS delivered**: Er is een SMS gestuurd. Het bericht is aangekomen.
- **SMS undelivered**: Er is een SMS gestuurd, maar het bericht is niet aangekomen.
- **Whatsapp delivered**: Er is een Whatsapp bericht gestuurd. Het bericht is aangekomen maar nog niet gelezen.
- **Whatsapp read**: Er is een Whatsapp bericht gestuurd. Het bericht is gelezen.
- **Whatsapp sent**: Er is een Whatsapp bericht gestuurd, maar dit bericht is nog niet aangekomen.
- **Whatsapp failed**: Er is een Whatsapp bericht gestuurd, maar dit bericht is niet aangekomen. We hebben een foutmelding ontvangen.

!!! danger ""
    Omdat de digitale AH boodschappenkaarten via WhatsApp worden verstuurd, is het belangrijk dat WhatsApp berichten goed aankomen. Er kunnen verschillende redenen zijn waarom een WhatsApp bericht niet aan komt.  Als er staat ‘WhatsApp Failed’, controleer dan in ieder geval de volgende twee dingen:

    1. Is het juiste Whatsapp nummer geregistreerd? 
    Het Whatsapp nummer kan een ander telefoonnummer zijn dan het nummer waarmee de hulpvrager is geregistreerd. Helemaal rechts staat het Whatsapp nummer geregistreerd, zie punt 14.
    
    2. Heeft de hulpvrager de laatste versie van Whatsapp geïnstalleerd?
      
        1. Zorg dat de telefoon de laatste software-update heeft doorlopen 
        2. Zorg dat WhatsApp is geüpdate  
        3. De persoon moet de laatste voorwaarden van WhatsApp hebben geaccepteerd (dat kan via deze link: [https://wa.me/tos/20210210](https://wa.me/tos/20210210)).
    
    Als er staat ‘WhatsApp Sent’, dan kan het zijn dat de hulpvrager vanwege de volgende twee redenen nog geen bericht heeft ontvangen:
    
    1. De telefoon heeft nog geen internet gehad sinds de verzending. Zodra de telefoon internet heeft, komt het bericht aan. 
    2. De hulpvrager heeft het telefoonnummer van 121 geblokkeerd. Dit is op te lossen door het volgende nummer: +3197****5344 te deblokkeren. 

**Partner organisatie**  
Dit is de naam van de organisatie die de hulpvrager heeft aangemeld. Dit zou altijd de naam van uw organisatie moeten zijn.

**District**  
Dit is de naam van het Rode Kruis District waarin uw organisatie actief is.

**WhatsApp Nr**  
Dit is het telefoonnummer dat de hulpvrager gebruikt voor WhatsApp.
